lNA. ’ 1258

1257 CA
Fama tuos perhibet constanter ubique triumphos,
Quos mea non patitur dissimulare lyra.
Qui genus a regum contraxit stirpe, probaris
Cuaimarii magni ﬁlius esse ducis.
Hujus in imperio quae nunc est parca, Saiernus
Praecipua Latii ditior urbe fuit.
Lucanus, Beneventanus, Calaber, Capuanus,
Appulus huic bello quisque subactus erat.
Principium lyris (sic) fuit urbs et regia finis:
Non tamen hoc uti sufﬁciebat ei.
Extulit hanc Babylon peregrinis rebus, et auro‘
Sphaera quibus solis accidit ampla locis.
[Emula Romanae nimium Carthago salutis
Plurima pro pacis foedere dona dedit.
Theutonici reges donati saepe fuere
Magnificeque sui ponderibus pretii.
Tum medicinali tantum ﬂorebat in arte,
Posset. ut hic nullus languor habere locum.
Sed postquam patriae pater et tuus ante suorum
Ora propinquorum confoditur gladiis,
Quidquid habere prius fuerat haec vita decoris,
Memento periit, fumus et umbra fuit.
Nam velut una lues pecorum solet omnibus agmen
Aere corrupto debilitare modis,
Sic gens Gallorum numerosa clade Salerni,
Principe detuncto, perculit omne solum.
Non sine divino nutu fortasse ﬁebat:
Viribus ut ﬁeret fortior ipsa tuis.
Denique bis novies juvenis tua nobilis tetas
Solis, ut anfractus verterat et reditus,
Totus in arma ruis, neque te nisi congrua beiils
Praemia delectant, militiaeque loci;
Impetus, ira, furor, labor, impatientia, virtus,
Motibus his etiam proxima si qua manent.
Hasta, micans galea, clypeus, lorica, pharetra,
Suntque tuae, sonipes, arcus, et ensis, opes.
Quis modo Phillyrides velut ante docetur Achilli
Instrumenta tibi luxuriae tribuit?
Vir citharam tantus forti pulsabat inanem,
Quam sensurus erat Hector et ipse manu.
Non adeo potuit tantum diversa voluntas
A semel incoepta te prohibere via.
Publica continuo quam jura labore tueri
Vivere non praestat, vel ratione frui.
Hoc animo sedet; interdumque, sit utile quamvis,
Privatis studium non adhibere placet.
Omnibus armorum quaesitis rebus ad usum,
Hostilem versus signa moves aciem.
Sunt in Lucana portus regione Velini,
Qua Britianorum vallis amoena jacet;
Hanc, quoniam longe fuerat, ditissima rerum,
Subdiderat penitus gens inimica sibi.
Hic tua praecipue patuit quod dextera posset;
Hostibus haec duris magna ruina fuit;
Quorum turba tuo numerosior agmine multo,
Et tibi non miles strenuus omnis erat.
Parva manet socios laus in certamine tanto;
Est diuturna nimis gloria cuncta tibi.
Irruis inter tot, sicut leo, millia solus,
PATROL. CXLVII.
