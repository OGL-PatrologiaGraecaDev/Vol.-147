
1245
XXX.
In eamdem.
Ardet intactae faciem puellae
Prmsidis natus, stabilis sed illa
Tale responsum juveni pudico
Retulit ore.
Quid meos frustra thalamos requiris
Pabulum mortis, laqueusque vitae!
Turpis obsceni procul hinc recede
Criminis auctor.
Dona, quae jactas pretiosa dives,
Pauperis mentem moveant puellae.
Dignior Sponsus meliora multo
Munera praestat.
Clarior luna, radiisque solis,
Cuncta cui parent elementa mundi,
Se mihi sponsum dedit, et perennem
Sidera dotem.
Jamque complexu fruimur pudico,
Jam caro carni sociata gaudet,
Jam sacer sanguis faciem nitent
Murice tinxit.
Quare mortales periture formas;
C(elilus nostri placuere vultus,
Vivet in terris amor iste, celsis
Vivet in astris.
Virgo nec mirum videatur alma,
Cuncta si sprevit monumenta mortis,
Quae pium vitae Dominum perennis
Semper amavit.
Ad tuas Agnes rogitamus aras,
Flagret in nostris amor iste libris
Comprimens blandae stimulos juventa:
Flamine sancto.
Ure lascivas hominum medullas,
Tutus ut dulces fugiat procellas
â€™ Spiritus mundi, domitaque victor
Carne triumphet.
Virginum laudent pia vota Regem
Quem decet sacrae genus omne laudis,
Cujus in trino veneramur unum
Numine numen.
XXXI.
Sermo ad clerum in tandem Vincenlii martyris.
Hactenus almorum referentes facta virorum
Tegmine prosarum vestivimus, ast nova patres
Ac fratres placuere magis, veterata tueri
Non placet, ipsa cibos renovari mensa requirit.
Vos igitur namque huc vos traxit causa ciborum,
Non quos corpus amat, gustum praebete recentem,
Quodque dabit Dominus laeto portabimus ore.
thue magis possit refoveri vestra voluntas,
Ad Domini matrem solito properemus honore.
Quod portemus ei, docuit nos angelus olim.
Auxilium postquam de coelo sumpsimus, inde.
Confortata vigent et corda, et lingua loquentis,
Ut nostis, reverenda cohors fratresque patresque,
Vita sub hoc lapsu decurrens militat omnis.
Ecce, inquit, scutum, velo fuscata serenam
